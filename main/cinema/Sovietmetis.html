<!DOCTYPE html>
<html lang="en">
<head>
    <meta charset="UTF-8">
	<link rel="stylesheet" href="../../main/cinema/css/Sovietmetis.css">
    <title>Sovietmetis</title>
</head>
<body>
<div id="text1">
<a href="../../index.html"><p>Sovietmetis</p></a>
</div>
<div id="text">
<p>
  Po Antrojo pasaulinio karo, Lietuvai praradus nepriklausomybę, visą kino gamybą bei platinimą
  ėmė kontroliuoti sovietų valdžia. Kaune įkurta Lietuvos respublikinė kino kronikos studija, 1949 m.
  perkelta į Vilnių, o 1956 m. pavadinta Lietuvos kino studija. Pirmuosius pokario vaidybinius
  filmus kūrė „broliškos pagalbos“ principu į Lietuvą iš Sovietų Sąjungos atsiųsti „Mosfilm“ ir
  „Lenfilm“ specialistai. Juose vyrauja karinė – revoliucinė tematika ir sovietinio kino klišės.
  1947 m. „Mosfilm“ sukūrė lietuvišku vadintą filmą „Marytė“ (rež. Vera Strojeva) – jį režisavo ir
  jame vaidino rusai, o pačiame filme pasakota apie Mariją Melnikaitę.
  Tik 1957 m. pasirodo pirmasis ilgametražis filmas, sukurtas Lietuvos kino studijos pajėgomis.
  Tai Vytauto Mikalausko „Žydrasis horizontas“. Antras Mikalausko filmas „Kalakutai“ (1959 m.)
  bandė į kiną perkelti liaudiškų vaidinimų dvasią, tačiau ryškus teatrinis grimas, karikatūriški
  herojai, lėkštas humoras sutrukdė filmui pasiekti Petro Vaičiūno ar Augustino Griciaus satyrinių
  dramų lygį. Lietuvių filmai garsėjo įvairiuose kino festivaliuose. Vytauto Žalakevičiaus „Niekas
  nenorėjo mirti“ (1965 m.) apdovanotas II sąjunginiame kino festivalyje, „Tas saldus žodis – laisvė!“
  (1972 m.) – VIII tarptautiniame Maskvos kino festivalyje, Arūno Žebriūno novelė „Paskutinis šūvis“
  iš novelių filmo „Gyvieji didvyriai“ (1960 m.) – Karlovy Varuose, „Paskutinė atostogų diena“ –
  Lokarne. 1987 m. Šarūnas Bartas įkūrė pirmąją nepriklausomą kino studiją „Kinema“.
</p>
</div>
</body>
</html>