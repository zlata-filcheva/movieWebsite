<!DOCTYPE html>
<html lang="en">
<head>
    <meta charset="UTF-8">
	<link rel="stylesheet" href="../../main/cinema/css/Lietuvių%20pėdsakai%20Holivude.css">
    <title>Lietuvių pėdsakai Holivude</title>
</head>
<body>
<div id="text1">
<a href="../../index.html"><p>Lietuvių pėdsakai Holivude</p></a>
</div>
<div id="text">
<p>
  Pirmą ryškų pėdsaką Holivude paliko Pranas Valuskis, 1925 m. nufilmavęs vaidybinį filmą iš
  knygnešių gyvenimo „Naktis Lietuvoje“. Pinigai filmui buvo renkami lietuvių kolonijose,
  o drabužiai ir reikmenys pasiskolinti iš Holivudo bendrovės. Atsiliepimų apie „Naktį Lietuvoje“
  buvo ne tik išeivijos spaudoje. Gastroliuojant po Ameriką, filmo premjerą lydi anšlagai Čikagoje,
  Bostone, Filadelfijoje, Niujorke. Reikšmingiausias ir brandžiausias lietuvių išeivijos filmas
  bus sukurtas tik 1965 m. Tai Birutės Pūkelevičiūtės pasakos „Aukso žąsis“ (brolių Grimų pasakų
  motyvais) ekranizacija. Filmavimas prasidėjo 1963 m. Monrealyje, garso įrašymo darbai atlikti
  Jeilio universiteto studijoje. Vaidinti buvo sukviesti lietuvių dramos aktoriai iš įvairių JAV
  ir Kanados miestų.
</p>
</div>
</body>
</html>